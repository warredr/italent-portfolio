<ResourceDictionary
    xmlns="http://schemas.microsoft.com/winfx/2006/xaml/presentation" 
    xmlns:x="http://schemas.microsoft.com/winfx/2006/xaml"
    xmlns:local="using:ITalentPortfolio.Resources">

    <!-- Common -->
    <x:String x:Key="introduction-01">Zoals op het titelblad als staat aangegeven is mijn naam Warre. Ik ben een 22-jarige laatstejaarsstudent Toegepaste Informatica. Om mezelf concreet te beschrijven zou ik allereerst al zeggen dat ik niet zoals de meeste studenten ben van mijn leeftijd: op stap gaan, veel alcohol drinken of noem maar op. Dat is niet aan mij besteed. Het liefst vul ik mijn tijd in met het lezen van een boek, te sporten of iets te gaan eten met mijn vriendin.</x:String>
    <x:String x:Key="introduction-02">Mijn persoonlijke interesses zijn zeer divers. Qua onderwerpen om over te lezen heb ik geen specifieke voorkeur. Ik beperk me niet graag, maar laat me graag eens sturen door voorkeuren die het platform ‘Goodreads’ aanbiedt. Verder ben ik ook erg geïnteresseerd in het .NET-framework en de C#-programmeertaal. Hierin programmeer ik dan ook wel eens geregeld wat in mijn vrije tijd.</x:String>
    <x:String x:Key="introduction-03">Als ik terugkijk naar mijn ‘Thalento’-rapport van vorig jaar kan ik enkel maar beamen dat deze competenties nog steeds kloppen. Ik ben een afstandelijk persoon, maar wil wel alles onder controle houden. Ik schrik er niet meer van terug dat ik spontaan een groep begin aan te sturen, zolang andere hier geen probleem mee hebben natuurlijk. Verder ben ik iemand die erg loyaal en plichtsbewust is. Ik zal er altijd voor zorgen dat hetgeen dat gedaan moet worden, zeker gedaan is. Dit kan er soms wel voor zorgen dat ik meer werkdruk durf op te nemen, met alle gevolgen erbij.</x:String>
    <x:String x:Key="introduction-04">Over 5 jaar zou ik me graag zelf zien als senior .NET-ontwikkelaar bij het bedrijf waarbij ik in augustus ook aan de slag zal gaan. Ik hoop dat ik mijn kennisniveau tegen dan flink heb opgeschroefd!</x:String>
    <x:String x:Key="introduction-05">Momenteel heb ik enkel de bagage die ik heb meegekregen van de schoolbanken. Ik zou dan ook graag veel meer diepgaande kennis opdoen van alle domeinen van het .NET-framework, maar ook in verband met het opleiden van anderen, zodat ik hetgeen dat ik weet ook kan delen met anderen. Om dit doel echter te bereiken zal ik zelf nog veel moeten bijleren.</x:String>

    <!-- Hackathon -->
    <x:String x:Key="descriptionHackathon">Voor mensen met een beperking zijn er helaas niet veel spelletjes op de markt die aan te passen zijn aan hun specifieke noden. Om dit probleem aan te pakken werd door Sint Oda en de Hogeschool PXL op 23 november een hackathon georganiseerd, met als bedoeling het maken van dergelijke spelletjes. Deze spelletjes werden gemaakt door samengestelde teams, vanuit verschillende opleidingen, die ieder een eigen casus kregen toegewezen. Op het einde van de dag werden de gerealiseerde spelletjes dan gepresenteerd aan de jury en de andere deelnemers.</x:String>
    <x:String x:Key="reportHackathon-01">Op 23 november ging ik, samen met enkele vrienden, naar een hackathon die georganiseerd werd door Sint-Oda en de Hogeschool PXL in Pelt. Om een duidelijker beeld te schetsen omtrent Sint-Oda: Sint-Oda is een vereniging zonder winst die zich instelt voor de begeleiding en woon- en dagopvang van mensen met een geestelijke beperking.</x:String>
    <x:String x:Key="reportHackathon-02">De dag van de hackathon was vroeg begonnen, maar desondanks de vroegte, werden we toch met open armen, een glimlach - en uiteraard warme koffie - ontvangen. Iets dat de sfeer voor de rest van de dag al snel in gang stelde.</x:String>
    <x:String x:Key="reportHackathon-03">Nadat het merendeel van de deelnemers was aangekomen, werden we begeleidt naar de sporthal waar we de rest van de dag met onze groep samen zouden werken. Vóór we van start konden gaan, moesten we natuurlijk een opdracht krijgen. Hiervoor kreeg iedere groep een aparte casus toegewezen die elk met een persoon te maken had die momenteel bij Sint Oda verblijft. De persoon van onze casus was Joeri. Joeri is een jonge kerel die van geheugenspelletjes houdt, maar geraakt snel afgeleid door andere dingen. De casus draaide dan ook rond het maken van een geheugenspelletje dat gepersonaliseerd kon worden en het voor Joeri gemakkelijker zou maken om zijn aandacht erbij te houden - en dus niet de tablet zogenaamd te “hacken”. Na het bespreken van de casus, kwam Joeri met zijn logopediste bij ons op bezoek. Toen hij aan onze tafel zat, speelde hij enkele spelletjes, waardoor de problemen waarmee hij zit ook duidelijker voor ons werden. Op de afbeelding hieronder is te zien hoe het eraan toeging tijdens de hackathon. Mijn groep is links bovenaan de foto terug te vinden.</x:String>
    <x:String x:Key="reportHackathon-04">Doorheen de dag werkte we aan onze casus, maar kregen ook een aantal interessante en pakkende presentaties, zoals die van de papa van mijn naamgenoot: Warre. De vader van Warre vertelde over de problemen waarmee zijn zoon zit en hoe hij er dagelijks mee probeert om te gaan. Dit verhaal vond ik emotioneel pakkend. Warre was toen hij een paar maanden oud was gestopt met ademen, waardoor er een zuurstoftekort in zijn hersenen ontstond met catastrofale gevolgen. Warre is hierdoor nu zwaar gehandicapt en heeft de ondersteuning van mensen rondom hem nodig om doorheen het dagdagelijkse leven te geraken. Om zijn vader dan te horen vertellen over de kleine, vrolijke momenten die hij toch met zijn zoon heeft is prachtig.</x:String>
    <x:String x:Key="reportHackathon-05">Voor de uitwerking van onze casus hadden we gekozen voor Xamarin, omdat dit ons de logische keuze leek - aangezien het spelletje op meerdere platformen tegelijkertijd moest kunnen draaien. Niemand van onze groepsleden had, jammer genoeg kennis, met het game ontwikkelingsplatform Unity. Hierdoor konden we niet, zoals vele andere teams, voor deze optie konden gaan. De tijdsdruk bleek echter te groot te zijn. We zaten met een aantal fouten in het programma die we maar niet opgelost kregen, waardoor we uiteindelijk ook door de mand zijn gevallen.</x:String>
    <x:String x:Key="reportHackathon-06">Richting het einde van de dag ging iedere groep hetgeen presenteren dat zij gedaan hadden. Wij hadden echter gekozen om onze demo niet te doen, aangezien we niet veel af hadden door de onverwachte struikelblokken die op ons pad kwamen. Hierdoor voelde ik me wel wat schuldig ten opzichte van Joeri, omdat hij er waarschijnlijk wel naar uit had gekeken om te zien wat we tot nu toe gemaakt hadden.</x:String>
    <x:String x:Key="reflectionHackathon-01">Hetgeen waarmee ik mij tijdens de opdracht bezighield, was het ontwikkelen van het spelletje. Onze groep was met een aantal teamleden minder, waardoor er meer werk op onze schouders terechtkwam. De fout die ik samen met mijn teamleden maakte, was het niet genoeg uitstippelen van de manier waarop we het spelletje zouden maken. In plaats van eerst alles goed te bespreken, waren we blindelings aan de slag gegaan. Dit zorgde er natuurlijk voor dat we uiteindelijk de mist in gingen.</x:String>
    <x:String x:Key="reflectionHackathon-02">Op het einde van de hackathon volgde de presentaties. Tijdens onze presentatie hadden we ervoor gekozen om eerlijk te zeggen dat we niets hadden om te tonen. Aanvankelijk had ik schrik dat dit slecht opgenomen zou worden door de jury, maar niets bleek verder van de waarheid te zijn. Ze respecteerde ons voor het feit dat we dit durfden zeggen, waardoor we toch nog een luid applaus kregen van de andere teams. Uit deze ervaring heb ik toch zeker iets geleerd. Het brengt namelijk niets op om te liegen. Mensen respecteren je voor het vertellen van de waarheid.</x:String>
    <x:String x:Key="reflectionHackathon-03">Desondanks het toch iets mindere positieve einde van de dag, vond ik het een zeer speciale ervaring. Niet enkel om de reden dat dit mijn allereerste hackathon was, maar ook om de reden waarvoor deze hackathon werd georganiseerd: het helpen van mensen met een beperking. De reden dat ik deze activiteit heb gekozen om op te nemen in mijn portfolio, is dan ook voornamelijk aan dit feit te danken.</x:String>
    <x:String x:Key="reflectionHackathon-04">Al bij al heb ik toch een wijze les geleerd die ik zeker mee zal nemen naar volgende projecten: eerst goed nadenken voordat je ergens aan begint.</x:String>
    
    <!-- StudentJob -->
    <x:String x:Key="descriptionStudentJob">Tijdens de zomermaanden van 2019 ben ik als .NET ontwikkelaar aan de slag gegaan bij het bedrijf Ser-Tech Group. Via een kennis werd aan mij de vraag gesteld als ik al reeds in staat was om, op eigen benen, een volledige applicatie te schrijven. Deze applicatie moest ervoor zorgen dat de voorraden en het verbruik van poetsproducten per magazijn en/of voertuig kunnen worden bijgehouden. Dit was een enorme kans om mezelf te testen op de kennis die ik al reeds verworven had op school, maar ook om nieuwe dingen bij te leren.</x:String>
    <x:String x:Key="reportStudentJob-01">Aan de slag gaan met deze opgave was zeker niet gemakkelijk. Via mail werd afgesproken om een eerste keer langs te komen op het bedrijf, om een idee te krijgen van het probleem dat de applicatie zou moeten oplossen. Om dit idee beter vorm te geven heb ik een volledige voormiddag de werking van de bedrijfsprocessen meegevolgd en deze vervolgens besproken met de stakeholders. Tijdens de bespreking probeerde ik de elicitatietechnieken, die ik geleerd heb tijdens mijn opleiding, zo goed als mogelijk toe te passen. Op deze manier kon ik mezelf ervan verzekeren dat ik niets over het hoofd zou zien achteraf.</x:String>
    <x:String x:Key="reportStudentJob-02">De eerstvolgende stap was het omvormen van alle notities naar bruikbare user stories. Tijdens de eerste ontmoeting op het bedrijf had ik voorgesteld om via de Scrum methodologie te werken. Dit leek mij de beste manier om tijdig feedback te ontvangen op de gerealiseerde functionaliteiten, zodat bij fouten snel bijgestuurd kon worden. Alle aspecten van Scrum toepassen was natuurlijk niet mogelijk, aangezien ik alleen werkte. Hetgeen dat voornamelijk overgenomen werd was de gedachtegang en manier van werken op vlak van sprints en reviews.</x:String>
    <x:String x:Key="reportStudentJob-03">Zodra alle user stories af waren, ben ik begonnen met het maken van de wireframes van de applicatie. Deze wireframes stellen het algemene beeld van de applicatie voor, met het merendeel van de functionaliteiten. Eens deze ook af waren, werden deze besproken met de stakeholders van de applicatie. Bij eventuele opmerkingen schreef ik bij iedere wireframe hetgeen dat moest veranderen, zodat ik deze feedback al kon meenemen naar mijn eerste sprint.</x:String>
    <x:String x:Key="reportStudentJob-04">Om een duidelijker beeld te schetsen omtrent de wireframes, is hieronder de wireframe van het dashboard van een magazijn te zien.</x:String>
    <x:String x:Key="reportStudentJob-05">Tot mijn eigen verbazing kreeg ik grotendeels positieve feedback op de wireframes. De enige dingen die moesten veranderen hadden te maken met de werking van bepaalde functionaliteiten. Deze feedback heb ik dan ook meteen toegevoegd aan de analyse van de applicatie.</x:String>
    <x:String x:Key="reportStudentJob-06">Zodra de wireframes goedgekeurd waren, kon ik beginnen met het echte werk, namelijk het ontwikkelen. Om de applicatie te realiseren had ik gekozen voor het .NET Framework en Xamarin. De keuze voor deze technologieën kwam uit persoonlijke voorkeur, maar ook door het feit dat het bedrijf een desktopapplicatie wou. Hiervoor leek WPF mij dan ook de meest voordehand liggende keuze, zeker omdat we dit in de lessen ook hadden gezien. De mobiele applicatie moest zowel werken op Android als op iOS, waardoor de keuze op Xamarin viel.</x:String>
    <x:String x:Key="reportStudentJob-07">Het ontwikkelen verliep echter niet zonder problemen. Tijdens de implementatie van het systeem om aan te melden of te registreren, kwam ik enkele struikelblokken tegen. Het opslaan van een gebruiker zijn wachtwoord moet altijd geëncrypteerd zijn. Als dit niet het geval zou zijn heeft een hacker gemakkelijk toegang tot alle wachtwoorden, zodra hij toegang heeft tot de database. Om dit dus beter te beveiligen moest ik werken met een hash, in combinatie met een zogenaamde salt, om het wachtwoord te versleutelen. Dit was tamelijk pittig om te schrijven. Ik moest terug mijn cursus van “Basic Security” raadplegen om de volledige werking beter te begrijpen. Eens ik dit terug goed door had, ben ik stapsgewijs aan de slag gegaan. In de afbeelding hieronder is een klein stuk code te zien van de service die voor de versleuteling zorgt.</x:String>
    <x:String x:Key="reportStudentJob-08">De laatste stap was natuurlijk het volledig in productie brengen van de applicatie. Voordat dit kon gebeuren, moest de applicatie nog doorheen een testfase. Tijdens deze testfase maakten enkele stakeholders gebruik van de applicatie en bij fouten brachten ze mij hiervan op de hoogte. Vanop afstand stuurde ik dan een update uit via mijn eigen webserver, zodat het probleem werd opgelost.</x:String>
    <x:String x:Key="reportStudentJob-09">Na een pittige drietal maanden heb ik de volledige applicatie afgekregen en kan ik met trots zeggen dat de applicatie gebruikt wordt in het bedrijf. Hieronder is nog een afbeelding te zien van de uiteindelijke applicatie.</x:String>
    <x:String x:Key="reflectionStudentJob-01">Tijdens dit avontuur heb ik me beziggehouden met alles dat komt kijken bij het ontwikkelen van een applicatie. Dit gaat van het uitvoeren van de analyse tot het oplossen van bugs. Het was dus, om het kort te zeggen, een hele hoop werk om hier alleen aan te werken. Ondanks deze hoeveelheid heb ik het toch met veel plezier gedaan. Sommige dagen had ik het moeilijk om productief bezig te blijven, zodat ik alle user stories van een sprint afkreeg. Het feit dat het mooi zonnig weer buiten was hielp er natuurlijk ook niet bij. Om dit probleem aan te pakken had ik mezelf gedwongen om op een andere manier te werk te gaan: periodiek pauzeren. Voor de meeste mensen stelt dit niet veel voor, maar als workaholic is het toch moeilijk om je hieraan te houden.</x:String>
    <x:String x:Key="reflectionStudentJob-02">Als ik terugdenk aan het programmeren van de applicatie, kan ik enkel zeggen dat ik zonder mijn opleiding dit nooit voor elkaar kon krijgen. De kennis die ik had kwam voornamelijk door de lessen die ik hieromtrent had. De link met de opleiding is dan dus ook wel enorm.</x:String>
    <x:String x:Key="reflectionStudentJob-03">Tot mijn eigen verbazing had ik wel altijd genoeg doorzettingsvermogen en motivatie om verder te gaan. Hiervan kan ik dan ook wel overtuigd zeggen dat dit één van mijn sterke punten is. Doorzetten totdat iets af is. Het was moeilijk om deze applicatie te schrijven, maar het is uiteindelijk toch gelukt. De reden waarom ik deze activiteit heb opgenomen in mijn portfolio is vanzelfsprekend. Het is voor mij iets persoonlijks waaruit ik veel heb geleerd.</x:String>

    <!-- BlazorSeminar -->
    <x:String x:Key="descriptionBlazor">Door de Hogeschool PXL werd het seminarie omtrent Blazor georganiseerd. Dit seminarie werd gegeven door niemand minder dan Gill Cleeren, een tamelijk bekende persoon binnen de .NET community op het leerplatform Pluralsight. Naar dit seminarie ging ik echter niet enkel omdat het gegeven werd door Gill, maar ook omdat het over Blazor ging. Blazor is een nieuwe technologie die het Javascript overbodig maakt voor een .NET ontwikkelaar. Hier al vroeg kennis over hebben, lijkt me dan ook een enorme voorsprong op andere ontwikkelaars.</x:String>
    <x:String x:Key="reportBlazor-01">De Hogeschool PXL organiseerde op 19 februari 2020, in samenwerking met niemand minder dan Gill Cleeren, een seminarie over het nieuwe framework Blazor. Het seminarie begon met een korte uitleg over de laatste nieuwe ontwikkelingen in de .NET wereld. Op deze manier konden we ons al een duidelijk kader schetsen waarmee we vervolgens verder konden gaan. Nadat Gill het huidige ecosysteem van .NET had toegelicht, ging hij verder in op wat Blazor juist is. Hiervoor gaf Gill ons eerst een stevige theoretische basis mee over de manier waarop Blazor werkt.</x:String>
    <x:String x:Key="reportBlazor-02">De naam Blazor is ontstaan uit de combinatie van de woorden browser en “Razor”. Deze “Razor” is een ASP.NET programmeersyntax om dynamische webpagina’s te bouwen met behulp van C# en wordt tegenwoordig veel gebruikt bij het bouwen van webapplicaties in ASP.NET. Hetgeen dat “Blazor” onderscheidt van simpelweg “Razor” is het feit dat Blazor HTML-views kan uitvoeren op de client en op de server, terwijl Razor dit enkel op de server kan. Als Blazor via de client wordt uitgevoerd, gebeurt dit in de browser met behulp van “WebAssembly”. Dit maakt het tegelijkertijd ook mogelijk dat dergelijke Blazor webapplicaties in iedere moderne browser kunnen worden uitgevoerd zonder enig probleem. De ontwikkelaar heeft ook het voordeel om, aangezien Blazor ervoor zorgt dat .NET uitgevoerd kan worden op WebAssembly, code en bibliotheken te hergebruiken van serverside delen van de applicatie. Iets dat voorheen niet mogelijk was.</x:String>
    <x:String x:Key="reportBlazor-03">Tot mijn eigen verbazing had Gill nog een iets anders te vertellen, nadat hij ons het bovenstaande met hand en tand had uitgelegd. Dit is het feit dat geschreven C# code in Blazor gebruik kan maken van JavaScript API’s en bibliotheken, zonder hier enorme omwegen voor te moeten maken. De ontwikkelaar heeft dus toegang tot het volledige JavaScript ecosysteem, terwijl hij aan het coderen is in C#. Dit had ik voordien nooit voor mogelijk geacht om twee programmeertalen door elkaar te gebruiken in dezelfde applicatielaag.</x:String>
    <x:String x:Key="reportBlazor-04">Nadat Gill ons het verhaal en de gedachtegang van Blazor had verteld, ging hij over naar een hands-on toepassing gebouwd met Blazor. Voordat Gill echter aan de slag ging, moest hij ons teleurstellen op één vlak: het bouwen van een clientside webapplicatie in Blazor was nog niet officieel gereleaset en dus ook nog niet mogelijk. Hierdoor toonde hij ons enkel hoe een serverside Blazor applicatie eruitziet. Tijdens zijn uitleg hadden we keuze om ook zelf aan de slag te gaan of om met hem mee te volgen. Ikzelf koos voor het laatste, aangezien ik ieder stap nauwgezet wou volgen. In de afbeelding hieronder staat één van de Blazor klassen afgebeeld.</x:String>
    <x:String x:Key="reportBlazor-05">In het afgebeelde codeblok hierboven zie je bijvoorbeeld hoe in één en dezelfde klasse de HTML wordt geplaatst en onderaan de effectieve code die wordt aangeroepen door de “onclick”.</x:String>
    <x:String x:Key="reportBlazor-06">Na het bouwen van een kleine webapplicatie werd nog een korte vragenronde gehouden om vervolgens het seminarie af te ronden. Hierbij vroegen verschillende studenten nog vragen over Blazor, waarop Gill maar al te graag een diepgaand antwoord gaf in de mate van het mogelijke.</x:String>
    <x:String x:Key="reportBlazor-07">Het seminarie duurde, jammer genoeg, korter dan aanvankelijk was ingepland, maar dit nam niets weg van het feit dat dit één van de meest leerrijke seminaries was waaraan ik heb deelgenomen in mijn carrière aan de PXL.</x:String>
    <x:String x:Key="reflectionBlazor-01">Ik had al reeds de minimale hoeveelheid van 8 seminaries voor I-Talent behaald, maar dit seminarie wou ik toch nog graag doen. Tot op de dag van vandaag heb ik er nog geen spijt van. Het seminarie, dat gegeven werd door Gill Cleeren, ging over Blazor. Blazor maakt het mogelijk voor een .NET ontwikkelaar om een interactieve website te bouwen met behulp van C# in plaats van Javascript. Toen ik dit voor het eerst hoorde geloofde ik het niet, aangezien niemand dit ooit voor mogelijk had geacht. Blazor biedt een enorm scala aan nieuwe mogelijkheden aan, doordat bestaande C# code nu gemakkelijk hergebruikt kan worden voor webapplicaties.</x:String>
    <x:String x:Key="reflectionBlazor-02">Door Gill zijn aansturen heeft Blazor me doen nadenken over de toekomst van Javascript frameworks, zoals bijvoorbeeld Angular. Waarom zou een ontwikkelaar nog kiezen voor Angular als hij in dezelfde programmeertaal de webapplicatie en de achterliggende backend kan schrijven? De logica is dan zonder twijfel dat hij voor dezelfde programmeertaal gaat, want dan kan hij de bibliotheken, die geschreven zijn voor de backend, hergebruiken voor de webapplicatie en visa versa.</x:String>
    <x:String x:Key="reflectionBlazor-03">Tijdens mijn opleiding had ik echter nog nooit gehoord van Blazor, maar wel over een groot deel van het .NET framework. Het seminarie heeft er dan ook voor gezorgd dat mijn interesse in Blazor alleen maar is toegenomen. Zodra ik wat meer vrije tijd heb, zou ik me graag eens bezighouden met het uitpluizen van de mogelijkheden die er zijn met Blazor.</x:String>
    <x:String x:Key="reflectionBlazor-04">Blazor heeft me doen nadenken over de toekomst van .NET en de verhouding met andere frameworks, zoals Angular. Als enige seminarie dat mij echt heeft weten prikkelen, hoort dit zeker thuis in mijn portfolio.</x:String>

    <!-- TripBerlin -->
    <x:String x:Key="descriptionTrip">Doordat bij I-Talent ook de focus op internationalisering ligt, kregen we via de PXL de kans om op een studiereis te gaan naar het buitenland. Hiervoor konden we kiezen uit drie verschillende locaties, maar mijn keuze viel direct op Berlijn. Berlijn is een mooie stad die veel te bieden heeft. Hier een eerste keer naartoe gaan en er meer over leren wou ik dan ook zeker doen.</x:String>
    <x:String x:Key="reportTrip-01">Gedurende 4 dagen, van 14 februari tot en met 18 februari 2020, kregen we van de Hogeschool PXL de kans om naar het buitenland te gaan. Hiervoor konden we kiezen uit drie verschillende locaties, namelijk: Paderborn, Amsterdam of Berlijn. Mijn keuze viel op de laatste van de drie: Berlijn. Berlijn is een grote stad met tegelijkertijd een rijke geschiedenis. Ik was er vóór deze studiereis nog nooit geweest, dus de kans om dit met mijn eigen ogen te ervaren liet ik zeker niet aan mij voorbijgaan.</x:String>
    <x:String x:Key="reportTrip-02">We vertrokken met z’n allen vanaf onze campus Elfde Linie, rond negen uur ‘s morgens, voor een busrit die minstens acht uur in beslag zou nemen. Het beloofde dus om zeker een lange reis te worden. De busrit verliep tamelijk vlot. Mijn medestudenten waren gelukkig niet al te luidruchtig, waardoor ik mijn tijd goed voorbij kreeg door te lezen. Op enkele momenten heb ik wel naar mijn oordopjes gegrepen, om overtollig lawaai te filteren. Tijdens de heenreis zijn we enkele keren gestopt voor een pauze. Dit was nodig om de benen te strekken, maar, tot mijn eigen verbazing, was de buschauffeur ook verplicht om periodiek te stoppen.</x:String>
    <x:String x:Key="reportTrip-03">Uiteindelijk kwamen we in de avond aan in Berlijn. Ik was nog nooit zo opgelucht dat ik ergens was aangekomen. Na het inchecken bij het hotel, gingen we naar onze kamer. Mijn deelde kamer ik met één andere persoon: Wouter. Ik had ervoor gekozen om met Wouter een kamer te delen, aangezien hij een goede vriend is en ik toch niet met eender wie op een kamer wil. Ook al is het enkel om te slapen. Zodra we alles hadden uitgepakt, zijn we direct iets gaan zoeken om te eten. We hadden geluk, want niet veel verder lagen enkele kebabzaken. Na het eten, wandelde we terug naar het hotel, want de busrit eiste toch zijn tol.</x:String>
    <x:String x:Key="reportTrip-04">De volgende dag stond er veel op het programma. Na een stevig ontbijt vertrokken we terug met de bus voor een tour doorheen Berlijn. Hierbij werden we vergezeld door een gids die ons, in het Nederlands, uitleg gaf over de verschillende monumenten. Tijdens de tour kregen we de kans om uit te stappen bij een deel van de restanten van de Berlijnse Muur. Ik snap dat dit een eerder symbolische waarde heeft, maar voor de rest vond ik er niets speciaal aan.</x:String>
    <x:String x:Key="reportTrip-05">Nadat onze tour was afgelopen, verzamelde we bij het Holocaust monument voor een rondleiding, ook weer met een gids, doorheen de stad. Het grote verschil met de vorige rondleiding was natuurlijk dat dit te voet was. Hierbij kregen we over verschillende monumenten uitleg, zoals het Holocaust monument, de Gendarmemarkt enzovoorts.</x:String>
    <x:String x:Key="reportTrip-06">Tijdens de tweede avond in Berlijn, ben ik direct iets met mijn vrienden gaan drinken in een hip café ergens achterin in een steegje: Café Cinema. Je zou denken dat je hier niet zou willen komen, maar niets is minder waar. Het was een heel gezellige plaats, waarbij de drank ook niet te duur was. Zeker een aanrader voor als je ooit in de buurt komt.</x:String>
    <x:String x:Key="reportTrip-07">De tweede dag in Berlijn startte hetzelfde als de voorgaande dag. Een lekker ontbijt, gevolgd door een busrit naar onze volgende activiteit. Hierbij kregen we een tour doorheen de oude Stasigevangenis Hohenschönhausen. Dit was, naar mijn mening, de beste activiteit die we in Berlijn hebben gedaan. Tijdens de tour kregen we uitleg over hoe het eraan toe ging in de tijd dat de Stasi nog actief was in het voormalige Oost-Duitsland. Het verhaal van de gids nam je volledig mee terug in de tijd. De mensen die hier gevangen zaten werden niet fysiek gemarteld, maar eerder psychisch. De manier waarop is weerzinwekkend. Na afloop van deze tour gingen we door naar de volgende activiteit: een tour doorheen de oude luchthaven Tempelhof. Deze vond ik minder interessant, aangezien het gewoon een luchthaven is zoals eender welke luchthaven. Het waren lege ruimtes, waarbij niet veel te zien viel. Dit zou ik dan persoonlijk ook zeker niet aanraden om nog eens te doen.</x:String>
    <x:String x:Key="reportTrip-08">De laatste volledige dag in Berlijn, maandag, moesten we jammer genoeg zelf invullen. Normaal gezien was er een seminarie gepland dat gegeven werd door de TU in Berlijn, maar deze was op het laatste moment afgezegd. Ondanks dit, hebben Wouter en ik ons samen goed beziggehouden doorheen de dag.</x:String>
    <x:String x:Key="reportTrip-09">Na enkele leuke dagen in Berlijn, vertrokken we dinsdag terug richting Hasselt. Er stond ons dus weer een “leuke” busrit voor de boeg.</x:String>
    <x:String x:Key="reflectionTrip-01">Met bijna alle laatstejaars van mijn opleiding (Toegepaste Informatica) zijn we naar het buitenland op studiereis gegaan. Om de bestemming hiervan te bepalen konden we kiezen uit drie verschillende locaties, waarbij mijn keuze naar Berlijn ging. Naar Berlijn gaan leek me een speciale ervaring, omdat de stad toch een beladen geschiedenis heeft. Niet zo lang geleden stond er nog een muur die de stad in tweeën splitste en dáárvoor was het zelfs de hoofdstad van Nazi-Duitsland. Het allemaal met mijn eigen ogen zien, wou ik dus zeker en vast eens doen.</x:String>
    <x:String x:Key="reflectionTrip-02">Het meest negatieve van de reis dat mij zal bijblijven waren de busritten. Meer dan 8 uur op een bus zitten is geen lachertje. Gelukkig waren mijn medestudenten niet al te luidruchtig tijdens de rit, waardoor ik op mijn gemak kon lezen. Buiten deze negatieve ervaring heb ik enkel en alleen nog maar positieve. De studiereis naar Berlijn was, kortweg, geweldig. Eén van de activiteiten die me zeker zal bijblijven was het bezoeken van een oude stasi-gevangenis. Het was ontzettend interessant om hiernaar toe te gaan en een volledige tour te krijgen over hoe het er juist aan toe ging.</x:String>
    <x:String x:Key="reflectionTrip-03">Jammer genoeg werd er wel één activiteit afgelast: het seminarie bij de TU in Berlijn. Hier had ik wel naar uitgekeken, omdat het door een toonaangevende universiteit gegeven werd. Het was dus teleurstellend toen ik te horen kreeg dat dit werd afgelast en we de laatste dag zelf iets moesten zoeken om te doen.</x:String>
    <x:String x:Key="reflectionTrip-04">Buiten de activiteiten heb ik uiteraard nog verschillende dingen gedaan met enkele vrienden. Dit was één van de beste ervaringen die ik had in Berlijn. Het waren gezellige avonden, waarbij ik ze nog beter heb leren kennen. Mij vervelen kwam dus niet aan de orde.</x:String>
    <x:String x:Key="reflectionTrip-05">De studiereis heeft mijn beeld verbreed en een mij een ervaring bezorgd waarnaar ik in de toekomst graag naar terugkijk. Om deze reden heb ik de studiereis toegevoegd aan mijn portfolio.</x:String>
    
    <!-- FinalReflection -->
    <x:String x:Key="finalReflection-01">De afgelopen drie jaren waren een periode van vallen en opstaan. Tijdens het traject van I-Talent heb ik veel bijgeleerd door alle seminaries en hackathons, maar ook de innovatieroute en de studiereis mogen zeker niet vergeten worden. Voordat ik eraan begon was mijn kennis beperkt tot hetgeen dat mij werd aangeleerd op de schoolbanken. Hierbuiten had ik wel interesse in bepaalde onderwerpen, maar ging er nooit verder mee. De afgelopen jaren hebben hier echter veel verandering in gebracht.</x:String>
    <x:String x:Key="finalReflection-02">Door over verschillende onderwerpen seminaries te kunnen volgen en deel te nemen aan een hackathon, heb ik veel nieuwe dingen bijgeleerd. Niet enkel over het onderwerp waarover het ging, maar ook in de omgang met andere personen. Mijn eerste hackathon heeft me doen inzien dat werken in team veel meer kan lonen dan individueel werk. Niet enkel qua resultaat, maar ook op sociaal vlak. De vriendschappen die je opbouwt tijdens deze hectische momenten zijn hier maar één voorbeeld van.</x:String>
    <x:String x:Key="finalReflection-03">Mijn leertraject was, zoals ik eerder al zei, met vallen en opstaan. Sommige onderwerpen stelde mij teleur, maar andere daarentegen waren goud waard. Mijn motivatie ging dan ook per activiteit met de golven mee. Sommige activiteiten zou ik niet opnieuw doen, maar de meeste wel. Neem nu bijvoorbeeld het seminarie over Blazor. Er is niets dat mijn interesse ooit zo zeer heeft opgewekt als dit seminarie. Na afloop ervan, ben ik hier direct meer over gaan opzoeken, zodat ik er zelf snel mee aan de slag kon gaan. Dit zou ik anders nooit hebben gedaan als ik deze mogelijkheid niet had gekregen. In de toekomst zie ik mezelf dan ook wel eens geregeld naar een seminarie of hackathon afreizen om nieuwe dingen bij te leren.</x:String>
    <x:String x:Key="finalReflection-04">Door dit traject te doorlopen ben ik sterkte punten tegengekomen van mezelf, waarvan ik dacht dat ik ze nooit had. Doorzettingsvermogen en mensen kunnen motiveren zijn hier twee voorbeelden van. Tijdens mijn eerste hackathon hadden we de verkeerde keuze gemaakt en zaten we met enkele fouten, waardoor we niet veel afkregen. Ondanks dit bleef ik toch doorzetten en mijn teamleden motiveren om het beste van henzelf te geven, zodat onze moeite toch niet voor niets was. We hebben het naderhand niet kunnen presenteren, maar we waren desondanks dit feit toch trots op hetgeen dat we gepresteerd hadden.</x:String>
    <x:String x:Key="finalReflection-05">Natuurlijk heb ik ook enkele mindere punten waaraan ik zelf nog moet blijven werken. Beter naar andere mensen hun mening luisteren is hier één van. Van mezelf kan ik zeggen dat ik op bepaalde vlakken een betweter ben. Niet iets om trots op te zijn. Als andere mensen een andere mening dan mij hebben, over een bepaald onderwerp dat mij enorm interesseert, heb ik er soms moeite mee om dit te accepteren. Naar de toekomst toe wil ik er dan ook voor zorgen dat ik andere mensen hun mening accepteer voor wat het is. Een mening. Het kan voor mezelf zeer frustrerend zijn, maar het is iets waaraan ik zeker wil werken.</x:String>
    <x:String x:Key="finalReflection-06">Tot slot wil ik natuurlijk aankaarten in welke mate ikzelf de X-factor heb behaald. Doorheen mijn opleiding heb ik een passie en affiniteit voor programmeren ontwikkeld. Aanvankelijk had ik hier wel interesse in, maar dit is door de gedrevenheid van alle lectoren die ik doorheen de jaren had, enkel en alleen maar versterkt. Mijn toekomst zie ik dan ook volledig in het teken van mijn vak. Ook heb ik geleerd om beter om te gaan en samen te werken met mijn junior-collega’s, of misschien binnenkort effectief collega’s. Groepswerk was nooit voor mij weggelegd, ik deed liever alles in mijn eentje. Deze gedachte is echter volledig omgedraaid. De opleiding heeft mij geleerd dat niet alle groepswerken negatief zijn, het is wat je er zelf van maakt. Als iedereen een tandje bijsteekt, komt het altijd wel goed. Samenwerking op lokaal en internationaal vlak is dan ook zeker een must voor mij in de toekomst.</x:String>
    <x:String x:Key="finalReflection-07">De hackathons hebben mij dan weer geleerd dat projecten niet enkel door IT-specialisten worden gerealiseerd, maar door een heel team van verschillende disciplines. De inbreng van studenten die gefocust waren op het visuele tijdens de hackathons, was niet te missen. Ze zorgde voor een mooie afwerking van het anders zwak visuele, maar technisch sterke resultaat. Buiten dit kan ik ook aankaarten dat de hogeschool ervoor gezorgd heeft dat ik ondernemend naar problemen kijk. Het zomerwerk als .NET ontwikkelaar had ik nooit durven doen, als ik de nodige bagage van mijn opleiding niet had. Door ons nieuwe technologieën aan te leren, ben ik ook altijd met de beste oplossing kunnen komen.</x:String>
    <x:String x:Key="finalReflection-08">Door al deze ervaringen en opgedane kennis, kan ik met een gerust hart zeggen dat ik de X-factor zeker en vast bezit.</x:String>

</ResourceDictionary>

